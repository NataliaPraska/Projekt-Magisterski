\chapter{Badania wstępne}

\section{Metodologia badań wstępnych}
\subsection{Cel i znaczenie badań}
Celem przeprowadzenia ankiety było zebranie opinii użytkowników posiadających doświadczenie w korzystaniu z technologii wirtualnej rzeczywistości oraz ocena ich subiektywnych doświadczeń związanych z grami VR. Dobór respondentów z co najmniej podstawowym doświadczeniem w VR wynikał z założenia, że nawet jednorazowy kontakt z technologią pozwala użytkownikowi zidentyfikować elementy powodujące dyskomfort, frustrację lub prowadzące do rezygnacji z dalszego korzystania z aplikacji VR. Badanie zostało zaplanowane jako etap wstępny, realizowany przed rozpoczęciem projektowania i implementacji własnego rozwiązania, lecz po przeprowadzeniu analizy istniejących gier dostępnych na rynku. Jego zadaniem było potwierdzenie problemów zaobserwowanych podczas tej analizy oraz sprawdzenie, w jakim stopniu pokrywają się one z rzeczywistymi doświadczeniami użytkowników. W pracy pojęcie punktów bólu odnosi się do problemów, frustracji oraz niedogodności, na jakie użytkownicy napotykają podczas interakcji z grami VR, w szczególności w obszarze interfejsu użytkownika oraz mechanizmów interakcji. Ankieta miała na celu zarówno potwierdzenie wcześniej zidentyfikowanych punktów bólu, jak i umożliwienie ujawnienia dodatkowych problemów, które mogły nie zostać dostrzeżone na etapie analizy wybranych tytułów.

Zebrane dane stanowią podstawę do dalszych decyzji projektowych i posłużą do sformułowania założeń dotyczących projektowania interfejsu oraz interakcji w prototypie gry VR, ze szczególnym uwzględnieniem elementów wpływających na komfort użytkowania i poziom immersji.

\subsection{Pytania badawcze}

Na potrzeby badań wstępnych sformułowano pytania badawcze odnoszące się do obszarów, które w praktyce najczęściej wpływają na komfort korzystania z gier VR oraz na utrzymanie immersji. Pytania te mają charakter eksploracyjny i mogą ulec doprecyzowaniu po analizie wyników ankiety.
Sformułowane pytania badawcze:

\begin{enumerate}
    \item Jakie elementy interfejsu użytkownika w grach VR są postrzegane jako najbardziej zakłócające poczucie immersji i obecności?
    \item Jak intuicyjność, precyzja i sposób interakcji oraz układ interfejsu wpływają na doświadczenie użytkownika w VR?
     \item Jakie elementy interfejsu VR powodują dyskomfort fizyczny lub percepcyjny u użytkowników?
     \item Jak brak lub opóźnienie informacji zwrotnej w interfejsie VR wpływa na immersję i komfort użytkownika?

\end{enumerate}

Pytania ankietowe zostały opracowane w oparciu o sformułowane pytania badawcze. Szczegółowy opis struktury ankiety, podziału na sekcje tematyczne oraz rodzaju zastosowanych pytań przedstawiono w podrozdziale 4.4
Spośród sformułowanych pytań badawczych kluczowe znaczenie miało pytanie dotyczące elementów interfejsu użytkownika zakłócających poczucie immersji i obecności. Stanowi ono bezpośrednie uzasadnienie podjęcia tematu pracy i punkt wyjścia do dalszych analiz projektowych. Pozostałe pytania pełnią funkcję uzupełniającą i pozwalają lepiej zrozumieć charakter zidentyfikowanych problemów, tak aby projektowany interfejs mógł zostać możliwie najlepiej dopasowany do specyfiki analizowanego typu gry VR.

Należy podkreślić, że pytania badawcze zostały sformułowane jako pytania eksploracyjne, których celem jest identyfikacja powtarzających się problemów oraz zebranie informacji wspierających proces podejmowania decyzji projektowych na etapie tworzenia prototypu


\subsection{Metodyka badań}
W ramach badań wstępnych zastosowano podejście łączące analize heurystyczną i badanie ankietowe.
Analiza wybranych gier VR, przeprowadzona z wykorzystaniem heurystyk użyteczności dla rzeczywistości wirtualnej opracowanych przez Nielsen Norman Group (2021) była oparta na obserwacji i pozwoliła mi na wstepną identyfikacje potencjalnych problemów w projektowaniu interfejsów. Nie umożliwiała jednak jednoznacznej weryfikacji, które z tych zagadnień rzeczywiście wpływają na subiektywne doświadczenie użytkownika.

Z tego względu uzupelniono ją badaniem ankietwoym skierowanym do osób juz posiadających choć niewielkie doświadczenie w korzystaniu z technologi VR. Zastosowanie ankiety pozwoliło na zebranie opinii użytkowników oraz potwierdzenie istotności wcześniej zidentyfikowanych problemow z perspektywy ich rzeczywistych doświadczeń. Takie połączenie metod umożliwiło zestwienie obserwacji projektowych z opiniami użytkowników i stanowiło podstawę do dalszych decyzji projektowych. Badanie miało charakter mieszany i łączyło elementy jakościowe i ilościowe. Część jakościowa opierała się na analizie odpowiedzi otwartych oraz interpretacji deklarowanych doświadczeń użytkowników, natomiast część ilościowa obejmowała analizę odpowiedzi udzielanych w skali ocen. Celem badania nie było statystyczne testowanie hipotez, lecz eksploracyjna identyfikacja powtarzających się problemów oraz obszarów istotnych z punktu widzenia dalszych decyzji projektowych. Badanie miało charakter mieszany i łączyło zarówno elementy jakościowe jak i ilościowe. Część jakościowa opierała się na analizie odpowiedzi otwartych oraz interpretacji deklarowanych doświadczeń użytkowników, natomiast część ilościowa obejmowała analizę odpowiedzi udzielanych w skali ocen. Celem badania nie było statystyczne testowanie hipotez, lecz eksploracyjna identyfikacja powtarzających się problemów oraz obszarów istotnych z punktu widzenia dalszych decyzji projektowych.

\subsection{Konstrukcja ankiety, grupa badawcza i sposób dystrybucji}
% Do rozwiniecia

Ankieta została zaprojektowana jako autorskie narzędzie badawcze, którego konstrukcja wynikała bezpośrednio z wcześniej sformułowanych pytań badawczych. W celu ułatwienia respondentom koncentracji pytania zostały pogrupowane w sekcje tematyczne. Miało to zwiększyć czytelność ankiety oraz ułatwiałć zrozumienie kontekstu poszczególnych zagadnień. Pierwsza część ankiety miała charakter wprowadzający i dotyczyła ogólnego doświadczenia respondentów z technologią VR, w tym częstotliwości korzystania z wirtualnej rzeczywistości oraz kontekstu jej użycia. Informacje te pozwalały określić poziom obycia respondentów z technologią i stanowiły punkt odniesienia dla interpretacji dalszych odpowiedzi. Kolejne pytania koncentrowały się na immersji i poczuciu obecności w środowisku VR oraz na sposobach interakcji i kontroli. Respondenci oceniali wpływ elementów interfejsu na ciągłość doświadczenia, intuicyjność wykonywanych gestów, precyzję rozpoznawania ruchów oraz czytelność układu menu i elementów sterowania.
Następna sekcja tematyczna pytań dotyczyła komfortu i ergonomii użytkowania oraz informacji zwrotnej i responsywności systemu. Uwzględniono odczuwany wysiłek fizyczny, zmęczenie, dezorientację, a także czytelność sygnałów wizualnych i dźwiękowych oraz wpływ ewentualnych opóźnień reakcji interfejsu na komfort użytkowania.
W ankiecie zadecydowano o zastosowaniu pytania zamknięte w formie stwierdzeń ocenianych w pięciostopniowej skali Likerta od „zdecydowanie się nie zgadzam” do „zdecydowanie się zgadzam”, co pozwalało określić, czy dany aspekt interfejsu był postrzegany jako problematyczny. Uzupełnieniem do nich były pytania otwarte, które umożliwiały opisanie problemów oraz pozytywnych praktyk interfejsowych, w tym sprawdzenie, czy użytkownicy wskazują te same elementy interfejsu, które zostały wcześniej wyróznione podczas analizy istniejących gier, bez sugerowania odpowiedzi z góry. Czas wypełniania ankiety ograniczono do około piętnastu minut. Miało to na celu utrzymanie zaangażowania respondentów oraz ograniczenie ryzyka udzielania odpowiedzi w sposób nieuważny.
Grupę badawczą stanowili użytkownicy posiadający jakiekolwiek doświadczenie w korzystaniu z technologii wirtualnej rzeczywistości, od jednorazowego kontaktu po regularne użytkowanie.

W badaniu ankietowym wzięły udział 44 osoby posiadające doświadczenie w korzystaniu z technologii wirtualnej rzeczywistości. Na pytania otwarte odpowiedzi udzieliło 27 respondentów, co stanowiło istotny udział jakościowych danych w badaniu i pozwoliło na pogłębioną analizę zgłaszanych problemów oraz obserwacji użytkowników. Ujęcie respondentów o zróżnicowanym poziomie doświadczenia pozwalało uwzględnić zarówno perspektywę pierwszego kontaktu z VR, jak i bardziej świadome, porównawcze spojrzenie na interfejs i mechanizmy interakcji. Osoby początkujące dostarczały informacji dotyczących progu wejścia w doświadczenie VR oraz elementów interfejsu postrzeganych jako niezrozumiałe lub zniechęcające. Z kolei użytkownicy bardziej doświadczeni wskazywali problemy związane z precyzją gestów, płynnością interakcji, stabilnością systemu oraz architekturą informacji. Zestawienie tych perspektyw umożliwiało pełniejsze zidentyfikowanie punktów bólu istotnych z punktu widzenia projektowania interfejsu.


Ujęcie respondentów o zróżnicowanym poziomie doświadczenia pozwalało uwzględnić zarówno perspektywę pierwszego kontaktu z VR, jak i bardziej świadome, porównawcze spojrzenie na interfejs i mechanizmy interakcji.
Osoby początkujące dostarczały informacji dotyczących progu wejścia w doświadczenie VR oraz elementów interfejsu postrzeganych jako niezrozumiałe lub zniechęcające. Z kolei użytkownicy bardziej doświadczeni wskazywali problemy związane z precyzją gestów, płynnością interakcji, stabilnością systemu oraz architekturą informacji. Zestawienie tych perspektyw umożliwiało pełniejsze zidentyfikowanie punktów bólu istotnych z punktu widzenia projektowania interfejsu. Dobór próby miał charakter celowy i nie pozwal na generalizacje wyników na wszystkich użytkowników technologi VR. Uzyskane wyniki należy interpretować jako wskazówki projektowe, a nie jako reprezentatywny obraz wszystkich doświadczeń użytkowników wirtualnej rzeczywistości.
Ankieta była dystrybuowana w sposób celowy poprzez bezpośrednie udostępnienie jej osobom potencjalnie spełniającym kryteria badania. Link do ankiety przekazano za pośrednictwem wiadomości prywatnych na platformie Discord oraz udostępniono wśród znajomych, rodziny i w środowisku uczelnianym, co umożliwiło sprawne zebranie danych od respondentów o zróżnicowanym poziomie doświadczenia z technologią VR. Badanie miało charakter anonimowy i dobrowolny. Respondenci byli informowani o celu ankiety, a udział w badaniu nie wiązał się z gromadzeniem danych wrażliwych ani możliwością identyfikacji uczestników. Zebrane odpowiedzi były wykorzystywane wyłącznie na potrzeby niniejszej pracy.

\section{Analiza wyników ankiety}
Analiza wyników ankiety została przeprowadzona z wykorzystaniem podejścia opisowego. Odpowiedzi na pytania zamknięte analizowano poprzez zestawienie rozkładów ocen w pięciostopniowej skali Likerta, co pozwoliło na identyfikację ogólnych tendencji oraz obszarów potencjalnie problematycznych z punktu widzenia użytkowników. Celem tej części   określenie, które aspekty interfejsu i interakcji były najczęściej oceniane negatywnie lub pozytywnie. Odpowiedzi na pytania otwarte zostały poddane analizie jakościowej polegającej na grupowaniu powtarzających się wątków i problemów zgłaszanych przez respondentów. Pozwoliło to na identyfikację najczęściej występujących punktów bólu oraz przykładów rozwiązań interfejsowych ocenianych jako szczególnie udane. Uzyskane wyniki jakościowe zostały zestawione z wynikami części ilościowej w celu sprawdzenia spójności obserwowanych tendencji. Wyniki pytań otwartch zostały poddane analizie jakościowej polegającej na grupowaniu powtarzających się odpowiedzi i problemów zgłaszanych przez respondentów. Takie podejście pozwoliło na identyfikacje nie tylko najczęsciej występujących punktów bólu ale również przykładów rozwiązań interfejsowych ocenianych jako najbardziej udane. Uzyskane wyniki jakościowe zostały zestawione z wynikami części ilościowej w celu sprawdzenia spójności obserwowanych tendencji.

\subsection{Doświadczenie respondentów z technologią VR}
Pierwszym analizowanym obszarem było ogólne doświadczenie respondentów z technologią wirtualnej rzeczywistości. Ta część ankiety pełniła funkcję wstępną i miała na celu określenie, w jakim stopniu badana grupa miała styczność z VR oraz w jakim kontekście technologia ta była wykorzystywana. Pozwalało to zarówno odróżnić osoby niemające wcześniejszego doświadczenia od użytkowników faktycznie korzystających z VR, jak i zarysować tło interpretacyjne dla dalszych odpowiedzi.
Pytania dotyczyły częstotliwości korzystania z systemów VR oraz celu ich użycia, takiego jak rozrywka, gry, edukacja, symulacje czy zastosowania zawodowe. Odpowiedzi na te pytania umożliwiły wstępne „odsianie” respondentów, którzy nie mieli realnego kontaktu z technologią VR, a jednocześnie pozwoliły określić, w jakich scenariuszach interfejs i mechanizmy interakcji były przez użytkowników faktycznie doświadczane. Uzyskane wyniki wskazują, że badana grupa była zróżnicowana pod względem poziomu doświadczenia.

\begin{figure}[htbp]
\centering
\begin{tikzpicture}
\pie[
    text=legend,
    radius=3,
    color={
        blue!40,
        red!40,
        orange!40,
        green!40,
        purple!40
    }
]{
    4.5/nigdy,
    34.1/jednorazowo,
    29.5/sporadycznie (kilka razy w roku),
    11.4/okazjonalnie (kilka razy w miesiącu),
    20.5/regularnie (kilka razy w tygodniu)
}
\end{tikzpicture}
\caption{Częstotliwość korzystania z aplikacji i gier VR}
\label{fig:czestotliwosc_vr}
\end{figure}

W ankiecie wzięły udział zarówno osoby, które korzystały z Wirtualnej rzeczywistości jednorazowo lub sporadycznie, jak i użytkownicy deklarujący regularny kontakt z tą technologią. Dzięki takiemu podejściu możliwe było uchwycenie perspektywy pierwszego kontaktu z VR, często związanej z dezorientacją i trudnościami adaptacyjnymi, jak również perspektywy użytkowników bardziej doświadczonych, dla których istotne stają się precyzja interakcji, spójność interfejsu oraz jego przewidywalność. Uwagę zwraca stosunkowo duży udział osób, które miały z VR kontakt jednorazowy, co może wskazywać, że dla części użytkowników pierwsze doświadczenie z tą technologią okazało się na tyle zniechęcające, iż nie zdecydowali się oni na dalsze korzystanie z tej technologi. Taka struktura odpowiedzi sugeruje istnienie barier na wczesnym etapie kontaktu z Środowiskiem wirtualnym. Aż 72,7\% respondentów wskazało rozrywkę i gry jako główny cel korzystania z VR co było zgodne z zakresem tematycznym pracy. Pojawiały się również odpowiedzi dotyczące zastosowań edukacyjnych, symulacyjnych oraz pracy projektowej. Oznacza to, że doświadczenia opisywane przez respondentów nie odnosiły się wyłącznie do jednego typu aplikacji, lecz obejmowały różne scenariusze użycia, w których interfejs i interakcje mogą pełnić odmienne role.



Pierwsza sekcja ankiety pełniła role kontekstową i porzadkującą. Pozwalała na określenie z jakiej perspektywy formułowane były dalsze wnioski oraz była istotna przy analizie zgłaszanych problemów ponieważ odpowiedzi mogły różnić się w zależności od stopnia obycia użytkownika z technologią lub kontekstu użycia. Osoby korzystające z VR w celach rozrywkowych mogą mieć inne oczekiwania niż ci ktorzy korzystają tej technologi do nauki lub pracy. Uwzględnienie tych różnic pozwoliło na ostrożniejszą interpretacje odpowiedzi respondentów.

\begin{figure}[htbp]
\centering
\begin{tikzpicture}
\begin{axis}[
    xbar,
    xmin=0,
    xmax=80,
    width=12cm,
    height=7cm,
    xlabel={Udział respondentów [\%]},
    ytick={1,2,3,4},
    yticklabels={
        rozrywka (gry),
        symulacje,
        edukacja / szkolenia,
        projektowanie / praca
    },
    y dir=reverse,
    nodes near coords,
    nodes near coords align={horizontal},
    bar width=10pt,
    enlarge y limits=0.3,
    axis x line*=bottom,
    axis y line*=left
]
\addplot coordinates {
    (72.7,1)
    (50.0,2)
    (31.8,3)
    (25.0,4)
};
\end{axis}
\end{tikzpicture}
\caption{Cele korzystania z aplikacji i gier VR (wyniki procentowe, możliwość wielokrotnego wyboru, N=44)}
\label{fig:cele_vr_proc}
\end{figure}


\subsection{Poczucie immersji i obecności}

Kolejnym badanym aspektem było poczucie immersji i obecności użytkownika w środowisku wirtualnym oraz wpływu interfejsu i mechanizmów interakcji na ciągłość jego doświadczenia.  Głównym celem tej sekcji było przede wszystkim sprawdzenie czy interfejs użytkownika w ogóle wpływa na poczucie zanurzenia w VR oraz w jakim stopniu rozwiązania interfejsowe wspierały iluzję obecności, a w jakich sytuacjach prowadziły do jej zaburzenia. Ankietowani mieli odnieść się do swoich wrażeń związanych z poczuciem "zanurzenia"  oraz do spójności elementów ze światem wirtualnym. Odpowiedzi wskazują że istotnie interfejs i interakcje mają wpływ na jakość doświadczenia. Szczególną role pełniła zgodność z przedstawionym światem, To własnie ona miała największy wpływ na poziom immersji. W sytuacjach, w których elementy sterowania były postrzegane jako sztuczne, oderwane od kontekstu lub wymagały nadmiernej uwagi, doświadzcenie ulegało osłabieniu. 

\begin{figure}[htbp]
\centering
\begin{tikzpicture}
\begin{axis}[
    ybar,
    ymin=0,
    ymax=40,
    width=12cm,
    height=7cm,
    xlabel={Ocena (1 -- 5)},
    ylabel={Udział odpowiedzi [\%]},
    symbolic x coords={1,2,3,4,5},
    xtick=data,
    nodes near coords,
    nodes near coords align={vertical},
    bar width=18pt,
    enlarge x limits=0.15,
    axis x line*=bottom,
    axis y line*=left
]
\addplot coordinates {
    (1,2.4)
    (2,19.0)
    (3,21.4)
    (4,35.7)
    (5,21.4)
};
\end{axis}
\end{tikzpicture}
\caption{Poczucie obecności w wirtualnym środowisku podczas korzystania z VR (wyniki procentowe, N=42)}
\label{fig:presence_vr_proc}
\end{figure}


W odpowiedziach otwartych użytkownicy często zwracali uwagę na momenty "wybijania z doświadczenia", związane m.in. z nagłym pojawianiem się menu, brakiem płynności przejść między interakcjami lub niejednoznacznymi reakcjami systemu. Takie sytuacje mogą być mocno odczuwane podczas pierwszej styczności z VR, kiedy użytkownik nie ma świadomości czego się może spodziewać i głównie polega na intuicji oraz wskazówkach od interfejsu. Część respondentów zwróciła również uwagę, że ich zdaniem dobrze zaprojektowane interakcje były spójne z ruchem ciała i otoczeniem. Takie podejscie projektowe według ankietowanych wzmacniało poczucie obecności i pozwalało na naturalne zanurzenie się w wirtualnym świecie. Najczęsciej dotyczyło to rozwiązań, w których interfejs nie narzucał się odbiorcy i nie dominował całego pola widzenia a informacje były przekazywane w sposob subtelny i tylko wtedy gy były rzeczywiście potrzebne. Uzyskane w tej sekcji odpowiedzi potwierdzają, że poczucie immersji w VR jest zależne od jakości interfejsu  oraz sposobu realizacji interakcji. Niewielkie niespójności w tym obszarze mogą doprowadzić do zaburzenia doświadczenia i zniechęcić do ponownego korzystania z technologi. 


\begin{figure}[htbp]
\centering
\begin{tikzpicture}
\begin{axis}[
    ybar,
    ymin=0,
    ymax=40,
    width=12cm,
    height=7cm,
    xlabel={Ocena (1 -- 5)},
    ylabel={Udział odpowiedzi [\%]},
    symbolic x coords={1,2,3,4,5},
    xtick=data,
    nodes near coords,
    nodes near coords align={vertical},
    bar width=18pt,
    enlarge x limits=0.15,
    axis x line*=bottom,
    axis y line*=left
]
\addplot coordinates {
    (1,2.4)
    (2,28.6)
    (3,35.7)
    (4,21.4)
    (5,11.9)
};
\end{axis}
\end{tikzpicture}
\caption{Ocena spójności interfejsu i interakcji z otoczeniem wirtualnym (wyniki procentowe)}
\label{fig:ui_spojnosc_vr_proc}
\end{figure}





\subsection{Interakcja i kontrola}

Następny analizowany obszar dotyczył dotyczył sposobów interakcji z interfejsem, w szczególności celowania, chwytania i przemieszczania się w wirtualnym środowisku. W tej części ankiety respondenci wskazywali na najmniej komfortowe lub mało intuicyjne rozwiązania jakie napotkali podczaas korzystania z gier i aplikacji VR. W odpoawiedziach otwartych ankietowani zgłaszali trudności z trafnym wskazaniem niewielkich przycisków laserem i dłuższe podtrzymywanie ręki w tej samej pozycji. Tego typu rozwiązania były przez nich opisywane jako męczące i irytujące. Wyjątkowo nieudanym rozwiązaniem projektowym według nich było menu przypominające te które spotykają w grach 2D

Kolejnym często wymienianym problemem było chwytanie i manipulacja obiektami. Jak pisali respondenci mimo wykonania gestu złapania obiektu system nie zawsze reagował tak jakby sie tego spodziewali. Prowadziło to do frustracji i poczucia utraty kontroli. Trudności dotyczyły również momentu puszczenia obiektu, np podczas rzucania. W kilku odpowiedziach zwracano uwage, że chwytanie czyli podstawowa forma kontaktu użytkownika ze środowiskiem wirtualnym jest nadal zbyt oporne i często zawodzi. 

\begin{figure}[htbp]
\centering
\begin{tikzpicture}
\begin{axis}[
    ybar,
    ymin=0,
    ymax=40,
    width=12cm,
    height=7cm,
    xlabel={Ocena (1 -- 5)},
    ylabel={Udział odpowiedzi [\%]},
    symbolic x coords={1,2,3,4,5},
    xtick=data,
    nodes near coords,
    nodes near coords align={vertical},
    bar width=18pt,
    enlarge x limits=0.15,
    axis x line*=bottom,
    axis y line*=left
]
\addplot coordinates {
    (1,2.4)
    (2,9.5)
    (3,21.4)
    (4,38.1)
    (5,28.6)
};
\end{axis}
\end{tikzpicture}
\caption{Ocena zgodności reakcji systemu z oczekiwaniami użytkownika podczas wykonywania ruchów w VR (wyniki procentowe)}
\label{fig:reakcje_systemu_vr_proc}
\end{figure}


Problematyczne okazało się również przemieszczanie sie. Była to najczęsciej powtarzająca sie odpowiedz w tej sekcji. Część repspondentow wskazywałą że płynne poruszanie powodowało u nich mdłości, zawroty głowy lub dyskomfort. Lepszą lecz nie idealną alternatywą ich zdaniem była teleportacja punktowa. W odpowiedziach otwartych pojawiły się również komentarze sugerujące że najlepszym rozwiązaniem byłoby poruszanie się wynikające z rzeczywistej pracy ciała

\begin{figure}[htbp]
\centering
\begin{tikzpicture}
\begin{axis}[
    ybar,
    ymin=0,
    ymax=40,
    width=12cm,
    height=7cm,
    xlabel={Ocena (1 -- 5)},
    ylabel={Udział odpowiedzi [\%]},
    symbolic x coords={1,2,3,4,5},
    xtick=data,
    nodes near coords,
    nodes near coords align={vertical},
    bar width=18pt,
    enlarge x limits=0.15,
    axis x line*=bottom,
    axis y line*=left
]
\addplot coordinates {
    (1,4.8)
    (2,26.2)
    (3,35.7)
    (4,19.0)
    (5,14.3)
};
\end{axis}
\end{tikzpicture}
\caption{Ocena precyzji i łatwości manipulowania elementami interfejsu w środowisku VR (wyniki procentowe)}
\label{fig:manipulacja_interfejs_vr_proc}
\end{figure}


Wszystkie dotychczasowe wypowiedzi użytkowników wskazują, że problemy z interakcja nie wynikają z samej techniki, tylko z jej niespójnego lub nieprzemyślanego sposobu jej wykorzystania. Te same sposoby interakcji mogą działać idealnie w jednej grze a w drugiej prowadzić do frustracji. Jest to szczególnie widoczne w sytuacjach, w których rozwiązania znane z gier komputerowych są bezrefleksyjnie przenoszone do środowiska VR lub gdy nie uwzględnia się kontekstu ich faktycznego użycia w przestrzeni wirtualnej. Zebrane odpowiedzi wskazują że celowanie, chwytanie i przemieszczanie się stanowią jedne z najbradziej krytycznych obszarów projektowania interakcji w VR a ich nieintuicyjna realizacja może prowadzić do szybkiego zmęczenia oraz frustracji. Ma to duży wpływ na ogólną ocenę doświadczenia w szczególności przy pierwszym korzystaniu z VR 

\subsection{Komfort i ergonomia}

Kolejną sekcją w ankiecie była ergonomia użytkowania i komfort użytkowania w środowisku VR. Pytania dotyczyły zarówno odczuwanego przez odbiorców wysiłku fizycznego jak i subiektywnych dolegliwości jak dezorientacja, trudności z koncentracją czy objawy choroby lokomocyjnej bezpośrednie związane z użytkowaniem wirtualnego środowiska. Zróżnicowane Odpowiedzi na pytania zamknięte wskazują że komfort użytkowania był zależny od zastosowanych rozwiązań interfejsowych oraz mechanizmów interakcji. Część ankietowanych deklarowała brak istotnych dolegliwości podczas użytkowania technologi ale znaczna grupa wskazywała że w szczególności podczas dłuższych sesji zdarzały się takie objawy jak  dyskomfort oczu lub trudności z utrzymaniem koncentracji. W odpowiedziach otwartych najczęściej wymienianym problemem który wpływał na komfort było długie utrzymywanie rąk w jednej pozycji w celu wykonania jakiejś akcji. Respondenci wskazywali na niedociągnięcia związane z czytelnością elementów takie jak niewłaściwy kontrast lub zbyt mały rozmiar tekstu. Zdarzały się też odpowiedzi sugerujące że istotne dla rozgrywki elementy znajdowały się poza naturalnym polem widzenia. Wszystkie te problemy skutkowały w szybsze zmęczenie i obniżenie jakości rozgrywki z perspektywy użytkownika.

Uzyskane odpowiedzi wskazują, że komfort i ergonomia mają znaczenie dla odbiorców i stanowią kolejny z ważnych obszarów przy projektowaniu interfejsu oraz mechanizmów interakcji. Rozwiązania wymagające od odbiorcy nadmiernego wysiłku fizycznego lub długotrwałego skupienia uwagi zwiększają ryzyko zmęczenia i dezorientacji, co w konsekwencji może prowadzić do skrócenia czasu korzystania z aplikacji lub rezygnacji z dalszego użytkowania.

\subsection{Informacja zwrotna i Opóznienia}

Ostatnim obszarem był czas reakcji systemu i informacje zwrotne. Inwormacja zwrotna była rozumiana jako wszystkie sygnaly od systemu potwierdzające udane wykonianie akcji zmianę stanu lub wystąpienie błędu. Na podstawie odpowiedzi na pytania zamknięte można stwierdzić, że informacja zwrotna nie stanowiła dla respondentów głównego źródła trudności i była zazwyczaj oceniana pozytywnie. Respondenci rzadko wskazywali ją jako istotny problem. W odpowiedziach na pytania otwarte jako przykład najbardziej udanych rozwiązań podawali własnie Feedback multimodalny. Pojawiły się pojedyncze negatywne opinie na temat informacji zwrotnej ale zgłaszane trudności wynikały raczej z braku odpowiedniego zastosowania informacji zwrotnej w konkretnych implementacjach (np. brak feedbacku multimodalnego), a nie z samej roli informacji zwrotnej w interfejsach VR. W dalszej części ankiety pojawiły się bardziej zróżnicowane opinie dotyczące opóźnień w reakcji systemu i ich wpływu na płynność doświadczenia w VR. Dla częsci respondentów reakcje systemu były wystarczająco szybkie i nie wpływały istotnie na komfort użytkowania, natomiast inni użytkownicy wskazywali, że nawet niewielkie opóźnienia prowadziły do obniżenia poczucia kontroli i zaburzenia ciągłości doświadczenia. 

\begin{figure}[htbp]
\centering
\begin{tikzpicture}
\begin{axis}[
    ybar,
    ymin=0,
    ymax=30,
    width=12cm,
    height=7cm,
    xlabel={Ocena (1 -- 5)},
    ylabel={Udział odpowiedzi [\%]},
    symbolic x coords={1,2,3,4,5},
    xtick=data,
    nodes near coords,
    nodes near coords align={vertical},
    bar width=18pt,
    enlarge x limits=0.15,
    axis x line*=bottom,
    axis y line*=left
]
\addplot coordinates {
    (1,7.1)
    (2,23.8)
    (3,19.0)
    (4,21.4)
    (5,28.6)
};
\end{axis}
\end{tikzpicture}
\caption{Ocena wpływu opóźnień w reakcji interfejsu na doświadczenie użytkownika w VR (wyniki procentowe)}
\label{fig:opoznienia_interfejs_vr_proc}
\end{figure}



Zróżnicowanie tych ocen można tłumaczyć indywidualnymi różnicami w percepcji czasu oraz wcześniejszym doświadczeniem użytkowników z technologią VR i grami cyfrowymi. Jak wskazuje Jason Jerald w The VR Book, próg wykrywalności opóźnień nie jest stały i zależy m.in. od stopnia obycia użytkownika z systemami interaktywnymi oraz od mechanizmów integracji bodźców wzrokowo-ruchowych. Oznacza to, że ten sam poziom opóźnienia może mieścić się w akceptowalnym zakresie dla jednych użytkowników, a dla innych przekraczać próg wykrywalności, prowadząc do obniżenia immersji i poczucia kontroli. Wyniki tej części ankiety wskazują, że choć informacja zwrotna w badanych doświadczeniach była zazwyczaj oceniana pozytywnie, to minimalizacja opóźnień systemu nadal  pozostaje kluczowa dla jakości interakcji w VR. Nawet niewielkie opóźnienia, w połączeniu z brakiem jednoznacznej reakcji systemu, mogą prowadzić do frustracji i negatywnej oceny całego doświadczenia.


\section{Wnioski do etapu prototypowania}

Przeprowadzone badania wstępne pozwoliły na jakościową identyfikację kluczowych problemów związanych z projektowaniem interfejsów użytkownika oraz mechanizmów interakcji w grach VR. Otrzymane wyniki potwierdzają, że doświadczenia użytkownika w środowisku wirtualnym nie wynikały wyłącznie z samego wyboru technik, lecz sposobu ich implementacji, spójności z kontekstem użycia i przewidywalności reakcji systemu. Jednym z najistotneiszych wniosków jest silny związek pomiędzy jakoscia interfejsu a poczuciem immersji i obecności. Elementy interfejsu które narzucają się użytkownikowi, wymagają nadmiernej uwagi i są przestrzegane przez odbiorców jako oderwane od logiki świata wirtualnego prowadząc do przerwania ciągłości doświadczenia. Rozwiązania osadzone w kontekście świata gry, dyskretne i sciśle powiązane z działaniami użytkownika sprzyjają nieprzerwanemu zanurzeniu w środowisku wirtualnym. Analiza odpowiedzi dotyczących interakcji wykazała, że celowanie, chwytanie oraz przemieszczanie się stanowią najbardziej krytyczne obszary projektowe. Problemy zgłaszane przez użytkowników nie dotyczyły pojedynczych technik jako takich, lecz ich niespójnej realizacji, niskiej precyzji lub bezrefleksyjnego przenoszenia rozwiązań znanych z gier komputerowych do środowiska VR. Szczególnie widoczne było to w przypadku płaskich menu. Obsługiwanych najczęsciej niewygodnym według ankietowanych wskaźnikiem laserowym. Problematyczne była również zawodność mechanizmów chwytania, która prowadziła do frustracji i poczucia utraty kontroli.
W obszarze komfortu badania wykazały że rozwiązania wymagające długotrwałego utrzymywania rąk w jednej pozycji, wysokiej precyzji gestów lub stałego skupienia wzroku na drobnych elementach interfejsu istotnie obniżają jakość doświadczenia. Problemy te były szczególnie dotkliwe podczas dłuższych sesji i mogły prowadzić do zmęczenia, dezorientacji oraz skrócenia czasu korzystania z aplikacji. Zróżnicowanie ocen dotyczących opóźnień reakcji systemu wskazuje, że responsywność interfejsu jest czynnikiem silnie zależnym od indywidualnych cech użytkowników oraz ich wcześniejszego doświadczenia z technologią VR. Te same opóźnienia mogą być przez jednych odbierane jako akceptowalne lub niezauważalne, podczas gdy u innych prowadzą do wyraźnego obniżenia poczucia kontroli i płynności doświadczenia. Potwierdza to, że responsywność systemu jest istotnym czynnikiem wpływającym na jakość interakcji w środowiskach VR.Zebrane wyniki stanowią podstawę do sformułowania założeń projektowych dla dalszego etapu pracy, obejmującego projektowanie i implementację prototypów gry VR. Wskazują na konieczność projektowania interfejsu w sposób kontekstowy, ergonomiczny i spójny z logiką świata wirtualnego, z naciskiem na przewidywalność reakcji systemu, minimalizowanie opóźnień oraz ograniczenie rozwiązań wymagających nadmiernego wysiłku fizycznego lub poznawczego.